# **Recept voor brood**
Hier gaat u zien hoe u de beste en lekkerste brood zelf thuis kunt maken!


Wat voor brood gaan we bakken en waarom?
We gaan je helpen om je eerste mooie brood te bakken. We kiezen er bewust voor om eerst een witbrood te maken. Daar is een reden voor. Het maken van een bruinbrood of volkorenbrood is een stukje moeilijker. Waarom dat zo is zullen we uitleggen bij het bakken van je eerste volkorenbrood.

Wat is de sleutel tot succes?
Wil je het bakken van je eerste brood tot een succes maken, dan moet je maar één ding doen: heel goed lezen en de instructies strikt uitvoeren. Doe je maar wat, dan krijg je maar wat, maar geen perfect brood.

Denk eens na over het volgende, als wij keer op keer op basis van dit recept en werkwijze een mooi brood kunnen bakken, waarom zou het bij jou dan anders zijn? Dat ligt echt niet aan de mixer of de oven. We voeren consequent dezelfde handelingen uit en doen dit zeer precies. Moet je 250 gram water afwegen? Dan moet het ook echt 250 gram zijn. 260 of 270 gram is echt niet goed en levert een minder resultaat op.

Wat moet je kopen voor je eerste eigen gebakken brood?
Bloem en gist. Zout staat al in je keukenkastje en water is ruim voorradig uit de kraan nemen we aan.

Waar koop je bloem?
Bloem is haast overal te koop. Natuurlijk kan je naar de molenwinkel, maar bij de supermarkt op de hoek hebben ze ook bloem. Tarwebloem is goed en erg goedkoop, meestal onder de 40 cent voor een kilogram, goed voor twee broden. Patentbloem is nog beter, krijg je nog hogere broden van, maar is meestal een stukje duurder, hou rekening met 90 eurocent.



![alt text](https://broodsmakelijk.nl/img/lidl/lidl-belbake-patentbloem-brood-zijaanzicht-@W800.png)
